<!DOCTYPE html>
<html lang="hu">
<head>

  <meta charset="utf-8">
  <title>Mi a PROGRAM?</title>
  <meta name="description" content="Koi Norbert kerepesi programja">
  <meta name="author" content="Koi Norbert">
  <meta property="og:title" content="Mi a PROGRAM?">
  <meta property="og:description" content="Koi Norbert kerepesi programja">
  <meta property="og:image" content="https://alternativapart.hu/kerepesiprogram/Norbi.png">
  <meta name="viewport" content="width=device-width, initial-scale=1">
  <link rel="icon" type="image/png" href="Norbi.png">
  <link rel="stylesheet" href="../normalize.css">
  <link rel="stylesheet" href="../skeleton.css">
  <link href="https://fonts.googleapis.com/css?family=Montserrat&display=swap" rel="stylesheet">

</head>
<body style="font-family:Montserrat;font-size: medium;">

  <div class="container">

    <div class="row" style="margin-top:15%;margin-bottom:15%;text-align:center;">

	     <div class="twelve columns" style="text-align:left;min-width:260px;padding:1em;background-color:white;border: solid 1px #999999;">

        <p align="center"><img src="Norbi.png" style="min-width: 200px; max-width: 30%"></p>
        
        <p align="center" style="font-size:larger"><b>Koi Norbert vagyok, és elindulok Kerepesen a 2. egyéni választókerületben</b></p>

        <p>20 éves vagyok, a Corvinus Egyetemen tanulok Politikatudományok szakon. Az egyetem mellett vendéglátásban dolgozom több, mint 3 éve. Innen ered az emberközpontú szemléletem, a minőségi szolgáltatásra való törekvésem, és hogy könnyen tudok csapatban dolgozni. Szeretem a sportokat, 3 évet karatéztam, 3 évet úsztam, az utóbbi időben pedig a Krav Magába és a Muay Thai-ba kóstoltam bele, emellett igyekszem rendszeresen edzeni akár otthon, akár teremben, innen ered a fegyelmem, magabiztosságom és kitartásom.</p>

        <p>5 éve élek Kerepesen, ez az új otthonom, és úgy gondolom, hogy egy normális ember igényes az otthonára, szereti, ha az rendezett, biztonságos és fejlődik. Ez Kerepesről nem mondható el. Csak a széthúzás, mocskolódás és együttműködésre képtelenség jellemzi. Ezen szeretnék változtatni.</p>

        <p>Nincs még 5 évünk arra, hogy az önkormányzati képviselők és a polgármester közötti csaták miatt Kerepest érje hátrány. Ideje a városról is gondolkodni, és minél többet tenni azért, hogy előre léphessünk, elsősorban a bevételek növelése, a közbiztonság és a közbeszéd tisztasága terén. Minden más pénz kérdése.</p>

        <p align="center" style="font-size:larger"><b>Szemléletem</b></p>

        <p align="center"><i>“Gyakorlatias és tudatos településfejlesztésre van szükség, ami átlátható, biztosítja a stabilitást és az emberek elvárásaira épül.”</i></p>

        <p><b>Gyakorlatias</b><br>
        Nem kell feltalálni a spanyolviaszt, hanem más városok példáiból kell átvenni jól működő megoldásokat és reálisan kell gondolkodni.</p>

        <p><b>Tudatos településfejlesztés</b><br>
        Legyen egy előre meghatározott irány amibe menni szeretnénk, milyen várost akarunk és hogyan juthatunk el oda, mindezt szakemberek bevonásával.</p>

        <p><b>Átlátható</b><br>
        Az emberek minden információhoz férjenek hozzá és időben legyenek tájékoztatva a várost érintő ügyekben.</p>

        <p><b>Stabil</b><br>
        Ne szórjuk a pénzt. A költségvetésből okosan gazdálkodjunk. A folyamatos széthúzás helyett legyen stabil együttműködés párt hovatartozástól függetlenül.</p>

        <p><b>Emberek elvárásaira épülő</b><br>
        Rendszeresen kérdezzük meg a lakosokat. Az itt élők véleménye nélkül nem lehet dönteni, náluk jobban senki nem tudja, hogy mire van szüksége a településnek. A képviselőt ne csak évente egyszer lássák az ott lakók, emellett legyen érdemi közmeghallgatás, ahol válaszokat is kapnak az emberek a kérdéseikre.</p>


        <p align="center" style="font-size:larger"><b>Hosszútávú Tervek</b></p>

        <p><b>1. A biztonság mindenkinek jár!</b><br>
        Az elmúlt 5 évben sem javult a helyzet a közbiztonság területén. A HÉV szörnyű állapotban van. Koszos és veszélyes. Én is napi szinten használom, és rendszeresen történnek visszaélések. Erőszakos emberek, drogosok, alkoholisták, hangoskodók és jegy nélkül utazó emberek is használják, ezért az emberek biztonságérzete csökkent az elmúlt években. Több rendészre és kamerára van szükség a kocsikban és az állomásokon is, ami visszatartó erő lehet.</p>

        <p>Szorosabb rendőri együttműködést szorgalmaznék, és hatékonyabb drogpolitika kialakítását, amiben a prevenció és rehabilitáció jelentős szerepet kapna. Be kell vonni a szakembereket, és keresni kell jó nemzetközi és hazai példákat és együttműködési lehetőségeket, amikre támaszkodhatunk. Az emberek védelme nem tesztpálya, hogy megnézzük mennyire kopik a gumi, inkább keressük meg a már működő, bevált módszereket.</p>

        <p>A Közbiztonsági Fórumon lényegében elindult az együttműködés több várossal Kistarcsán, ahol a képviselők megállapodtak több kérdésben is. A HÉV-rendészek, közterület-felügyelők és a polgárőrök jogköreit bővíteni szeretnék. A rendőrkapitányságok fokozott és sűrűbb razziákat ígértek. A HÉV bekamerázásán és egy vészjelző rendszer kialakításán is dolgoznak a MÁV-val közösen. Valamint elhatározták a BKK és az illetékes minisztérium felkeresését is. Ezen az úton kell továbbra is együttműködni!</p>

        <p><b>2. Növekvő bevételeket!</b><br>
        A következő évek egyik legfontosabb feladata a bevételek nagyarányú növelése lesz. Nagyon fontos a sokat emlegetett ipari park. Kerepes tavaly óta állami beruházásokra alkalmas területként van megjelölve. Elsősorban az innovatív, magas hozzáadott értékű vállalkozások idevonzását támogatom, akik sok iparűzési adót tudnak fizetni, amiből aztán lehet várost fejleszteni.</p>

        <p>Az elmúlt 5 évben több példa volt arra, hogy a városvezetés miatt kisvállalkozások települést váltottak, elmentek innen. Jobban meg kell becsülni őket, hiszen a költségvetésbe jelentős összeget fizetnek be. Meg kell kérdezni őket, mivel tudja a város támogatni az itt maradásukat és fejlődésüket, valamint újabb vállalkozásokat kell ide csábítani kedvezményekkel. Továbbá ki kell használni minden pályázatot, és minőségibb kulturális programok kellenek a bevételek növelésének céljával.</p>

        <p><b>3. Úton a minőség felé</b><br>
        Kerepesen az utak és járdák tragikus állapotban vannak. Sok esetben a megszavazott beruházások is rendkívül lassan valósulnak meg. Mindenkit érint a történet, aki napi szinten közlekedik Kerepesen, akár gyalog, autóval vagy biciklivel, de mégis, akiket a legnagyobb hátrány ér, azok az idősek, mozgássérültek és a babakocsis kisgyermekes szülők.</p>

        <p><b>4. Fényeket fel!</b><br>
        Számos utcában hiányzik vagy nem megfelelő a közvilágítás, ami növeli a balesetek és bűncselekmények kockázatát. Elengedhetetlen lenne a növényzet gyakrabban történő karbantartása, új lámpák telepítése egyes területeken, valamint az energiatakarékos, jobb minőségű lámpák beszerelése ott, ahol már vannak, de nem megfelelőek. Ez javítaná a biztonságot és segítene kényelmesebbé tenni a városi környezetet.</p>

        <p><b>5. Tiszta, rendezett várost!</b><br>
        Mindannyian együtt élünk ebben a csodálatos városban, és mindannyiunk felelőssége, hogy megőrizzük annak szépségét és tisztaságát. Az utóbbi időben arra lettem figyelmes, hogy szükség van némi elővigyázatosságra az utcák és közterületek gondozásában. Több szemetes kell az utcákra, a zöldfelületeinket ápolni kell, az illegális szemétlerakás ellen fel kell lépni, és nyilvános illemhelyeket kell létrehozni.</p>

        <p><b>6. Méltó Városközpontot Kerepesnek!</b><br>
        A szilasi nagyrét kiváló terület egy városközpont kialakítására. A település közepén helyezkedik el, könnyen megközelíthető autóval, tömegközlekedéssel és gyalog is. Jelenleg egy rengeteg potenciállal rendelkező, kihasználatlan zöldterület és a tulajdonosi háttér se segít a koncepciónk megvalósításában. 58 telek található rajta, a terület nagyobb része önkormányzati tulajdonban van, de sajnos ezek a telkek mozaikszerűen szétszórtan helyezkednek el. Azonban területcserével és kisajátítással meg lehet oldani a problémát. Helyet kaphat itt egy Egészségház, egy új Hivatal, egy kialakított ligetes-parkos rész, sportolásra alkalmas területek, kutyafuttató, játszótér, szabadtéri rendezvényhelyszín, valamint kereskedelmi és szolgáltató funkciók is. A következő 5 évben a telkek átcsoportosítása és a jogszabályi környezet kialakítása valósulhat meg. Továbbá a Völgyzugoly műhellyel új szerződést köthetünk egy beépítési tanulmányterv kialakítására, aminek az első része már elkészült, de a szerződés felmondása mellett döntött a testület az elkészült anyag megtekintése nélkül, így a második kötet nem tudott elkészülni.</p>

        <p><b>7. Helyi buszt a helyi igényekre</b><br>
        A helyi igényeknek megfelelően kell átalakítani a helyi buszközlekedést. Több utcából nagyon nehézkes eljutni A-ból B-be elfogadható időn belül, ami a kisgyermekes szülők, mozgáskorlátozott emberek és idősek számára okozza a legnagyobb problémát. A buszjáratokat sűríteni kell, a kulturális eseményekre való eljutáshoz külön buszt kell biztosítani, az új megállók létesítése mellett a régieket fel kell újítani. Emellett rengeteg lakos életét könnyítené meg egy közvetlen buszjárat Kistarcsa kórházhoz.</p>

        <p><b>8. Közösségünk, kultúránk: Együtt újíthatunk!</b><br>
        Kulturális programokat csak közös összefogással lehet feléleszteni. A hagyományőrzés mellett támogatjuk a kultúra fejlődését és új programokat javaslunk, melyeken a fiatalok is szívesen vesznek részt.  Hozzunk létre filmklubot, rendezzünk sportnapokat, szervezzünk versenyeket, koncerteket. Tartsunk Retro napot a Szabó Magda Művelődési Házban! Flipper, Pacman, Mortal Kombat, Street Fighter, darts, csocsó, biliárd és léghoki várná a látogatókat. Nagyot menne! :)))</p>

        <p><b>9. 310.sz. főút</b><br>
        A beruházás szükségessége és időszerűsége nem egyértelmű. A következő 10 évben nem valószínű, hogy előrelépés lesz az ügyben. A jelenlegi tervek azonban elfogadhatatlanok, a képviselő-testület is leszavazta, helyesen. A házaktól 100-150 méterre menne el, zajvédő falakkal együtt, növelve a légszennyezést, port és csökkentve az ingatlanok értékét. Csak a kerepesiek által elfogadható útvonal valósulhat meg, ennek nem mehet szembe semmilyen gazdasági vagy politikai érdek.</p>

        <p><b>10. Miből?</b><br>
        Nem árulok zsákbamacskát, tisztában vagyok vele, hogy ez egy választási ciklusokat átívelő program, mivel fizikai és költségvetési akadályai is lennének a megvalósításának. Az egész jelenlegi költségvetést el lehetne költeni egyetlen választókerületben. A bevételek növelése után, valamint állami támogatások és pályázatok útján azonban sok minden megvalósulhat. Amit kínálok, az egy irány, amely felé el kell indulnunk, ha változást akarunk. Ehhez egy fiatalos, lendületes és nagyon gyakorlatias szemléletet tudok nyújtani, ami nem ideológia központú, hanem emberközpontú, és teljes mértékben az itt élők igényeire, érdekeire és elvárásaira épül.</p>

        <p align="center" style="font-size:larger"><b>Köszönöm, hogy elolvastad!<br>
        Hajrá, Kerepes!</b></p>

      </div>

    </div>

  </div>

</body>
</html>
